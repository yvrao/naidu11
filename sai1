నిద్దురపోతున్న సింహాన్ని లేపొద్దు.. ’ తరువాత జరగబోయే అనర్థానికి ఇది ముందస్తు హెచ్చరిక! 
‘పరధ్యానంగా ఉంది కదా అని పులితో ఫొటోలు దిగొద్దురోయ్‌!’ ఇదీ ఓ రకంగా వార్నింగే!! 
వాళ్లు మాత్రం ఆదమరచి నిద్రిస్తున్న మృగరాజును ఇట్టే తట్టి లేపుతారు. గాండ్రిస్తున్న పులి దగ్గరికెళ్లి దాని వీపు నిమురుతారు. వీళ్లను చూసి అవి కూడా కిక్కురుమనవు. పైగా ప్రేమగా స్వాగతిస్తాయి. ఓసారి బెట్టు చేస్తాయి. ఎందుకంటే.. వాటి ఆలనాపాలనా చూసేది వీళ్లే కనుక. ఈ మహిళలు కూడా వాటికి ఆహారం పెడతారు. స్నానం చేయిస్తారు. కంటికి రెప్పలా కాపాడతారు. ప్రాణాలకు తెగించి వన్యమృగాలను తల్లిలా సాకుతున్న ఈ అమ్మల కథలను చదివేద్దాం... 
